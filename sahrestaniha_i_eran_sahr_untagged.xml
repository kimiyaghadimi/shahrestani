<?xml version="1.0" encoding="UTF-8"?>
<body>
<title>PT 02. Šahrestānīhā ī Ērān šahr</title>

<title>[šahr<interp>estān</interp>īhā ī ērān]</title>


<head>pad nām ī dādār ī weh abzōnīg</head>

<head>pad nām ud nērōg ud ayārīh ī dādār Ohrmazd ǰadag ī nēk .</head>
<l n="1">šahr<interp>est</interp>ānīhā ī andar zamīg ī Ērān šahr kerd estēd ǰud ǰud būm kū kadām sar-xwadāy kerd pad gōkān abar ēn ayādgār nibišt estēd .</l>
<l n="2">pad kust ī xwarāsān samarkand šahrestān kay-us ī kawādān bun fragand siyāwaxš ī kay-usān bē frazāmēnīd .</l>
<l n="3">kay-husrō ī siyāwaxšān ānōh zād u-š warzāwand ātaxš wahrām ānōh nišāst .</l>
<l n="4">pas Zardušt dēn āwurd az framān <interp>ī</interp> wištāsp-šā hazār ud dō-sad fragard pad dēn-dibīrīh pad taxtagīhā <interp>ī</interp> zarrēn kand ud nibišt ud pad ganǰ <interp>ī</interp> ān ātaxš nihād .</l>
<l n="5">ud pas gizistag skandar sōxt ud andar ō drayāb abgand .</l>
Page: 221
<l n="6">sugd ī haft āšyān u-š haft āšyānīh ēd kū haft āšyān andar būd: ēk ān ī J̌am ud ēk <interp>ān</interp> ī azdahāg ud ēk ān <interp>ī</interp> Frēdōn ud ēk ān ī manūčihr ud ēk ān ī kay-us ud ēk ān ī kay-husrō ud ēk ān ī luhrāsp ud ēk ān ī wištāsp-šā .</l>
<l n="7">pas gizistag frāsiyāg ī tūr harw ēk nišēmag ī šāhān uzdes-zār-ēw bašn padiš kdrd .</l>
<l n="8">andar baxl ī bāmīg šahrestān <interp>ī</interp> nawāzag spandyād ī wištāspān kerd .</l>
<l n="9">u-š warzāwand ātaxš wahrām ānōh nišāst u-š nēzag ī xwēš ānōh bē zad u-š ō yabbū-xāgān ud sinǰēbīk-xāgān ud čōl xāgān ud wazurg-xān ud gōhram ud tuzāb ud arzāsp ī xyōnān-šā paygām frēstīd kū nēzag ī man bē nigerēd harw kē pad wēzišn ī ēn nēzag nigerēd čē andar ō Ērān šahr dwārēd .</l>
Page: 222
<l n="10">šahrestān ī xwārazm narsēh ī yahūdagān kerd .</l>
<l n="11">šahrestān ī marw-rōd wahrām ī yazdagirdān kerd .</l>
<l n="12">šahrestān ī marw ud sahrestān <interp>ī</interp> harē gizistag skandar ī harōmīg kerd .</l>
<l n="13">šahrestān <interp>ī</interp> pōšang šāpuhr ī ardašīrān kerd u-š pad posang puhl-ē-wazurg kerd .</l>
<l n="14">šahrestān <interp>ī</interp> tūs tūs ī nōdarān [kerd ī] nōh-sad sāl spāhbed būd. pas az tūs spāhbedīh ō zarēr ud az zarēr ō bastwar ud az bastwar ō karazm mad .</l>
<l n="15">šahrestān ī nēw-šāpuhr šāpuhr ī ardašīrān kerd pad ān gāh ka-š pāhlēzag <interp>ī</interp> tūr ōzad u-š pad ham gyāg šahrestān<interp>-ē</interp> framūd kerdan .</l>
<l n="16">šahrestān ī kāyēn kay-luhrāsp ī wištāsp pid kerd .</l>
<l n="17">andar gurgān šahrestān ī dahestān xwānēnd narsēh ī aškānān kerd</l>
<l n="18">šahrestān <interp>ī</interp> kūmis <interp>ud</interp> panǰ burg azdahāg pad šabestān kerd mānišn <interp>ī</interp> pārsīgān ānōh būd pad Page: 223 xwadāyīh yazdgird ī šāpuhrān kerd andar tāzišn ī čōl nērōg<interp>-ē</interp> pāhr ān ālag .</l>
<l n="19">šahrestān <interp>ī</interp> panǰ-husrō:šād-husrō must-ābād-<interp>husrō</interp> ud wisp-šād-husrō ud hu-bōy-husrō šād-farrox-husrō kawādān kay-husrō kerd <interp>ud</interp> nām nihād .</l>
<l n="20">u-š frasp-ēw kē ē sad ud haštād frasang drahnāy ud wīst <interp>ud</interp> panǰ šāh-ārešn bālā ē sad ud haštād dar kōšk <interp>ud</interp> dastgird andar framūd kerdan .</l>
<l n="21">pad kust<interp>ī</interp> xwarwarān šahrestān ī tīsifōn az framān ī tūs warāzag ī gēwagān kerd .</l>
<l n="22">šahrestān <interp>ī</interp> nasībīn warāzag <interp>ī</interp> gēwagān kerd .</l>
<l n="23">šahrestān ī ōrhāy narsēh ī aškānān kerd .</l>
<l n="24">šahrestān ī bābēl pad xwadāyīh <interp>ī</interp> J̌am kerd u-š tīr abāxtar ānōh bē bast pad mārīg <interp>ī</interp> haft <interp>ud</interp> dwāzdah axtarān ud abāxtarān ud haštom bārag pad ǰādūgīh ō mihr azērīg bē nimūd .</l>
<l n="25">šahrestān ī hērat šāpuhr ī ardašīrān kerd u-š mihr-zād ī hērat marz-bān pad war ī tāzīgān bē gumārd .</l>
Page: 224
<l n="26">šahrestān ī hamadān yazdgird ī šāpuhrān kerd kē-šān yazdgird ī dabar xwānēnd .</l>
<l n="27">andar māh ud kust ī nihāwand ud war <interp>ī</interp> wahrām-āwand šahrestān-ēw wahrām ī yazdgirdān kerd kē-šān wahrām gōr xwānd .</l>
<l n="28">wīst-ēw šahrestān ī andar padišxwārgar kerd estēd čē ēg-iš az framān ī armāyīl awēšān kōfyārān kerd kē-šān az azdahāg kōf pad šahryārīh windād estād .</l>
<l n="29">kōfyār haft hēnd <interp>pad</interp> dumbāwand: wisēmagān ud āhagān ud wispūr ud sōbārān ud musragān ud barōzān ud marinzān .</l>
<l n="30">ēn ān būd kē-šān az azdahāg kōf pad šahryārīh windād estād .</l>
<l n="31">šahrestān mūsel pērōz šāpuhrān kerd .</l>
<l n="32">nōh šahrestān andar zamīg gazīrag kerd estēd āmitūs kēsar brādar-zād kerd .</l>
<l n="33">wīst čahār šahrestān andar zamīg šām <interp>ud</interp> frīgā ud kufah ud makkah ud madīnag gāh kerd estēd ast šāhān šāh ast kēsar .</l>
Page: 225
<l n="34">pad kust nēmrōz šahrestān ī kābul ardašīr ī spandyādān kerd estēd .</l>
<l n="35">šahrestān raxwat rahām ī gōdarzān kerd pad ān gāh ka-š asp warz-bar ī tūr ōzad u-š yabbū-xāgān az ānōh stō bē kerd .</l>
<l n="36">šahrestān ī bost bastwar <interp>ī</interp> zarērān kerd pad ān gāh ka wištasp-šā dēn yaštan pad frazdān būd ud bunag ī wištāsp ud abārīg wāspuhragān andar nišāst .</l>
<l n="37">šahrestān ī frāh ud šahrestān zāwalestān rōdstahm ī sīstān-šā kerd</l>
<l n="38">šahrestān zarang naxust gizistag frāsiyāg ī tūr kerd u-š warzāwand ātaxš karkōy ānōh nišāst </l>
u-š manuščihr andar ō padišxwārgar kerd u-š Spandarmad pad zanīh xwāst 
ud Spandarmad andar ō zamīg gumēxt šahrestān awērān kerd u-š ātaxš afsārd 
ud pas kay-hu-sraw siyāwašān šahrestān abāz kerd u-š ātaxš karkōy abāz nišāt ud ardašīr bābagān šahrestān bun pad frazāmēnīd .
<l n="39">šahrestān kirmān pērōzān kirmān-šā kerd .</l>
Page: 226
<l n="40">šahrestān weh-ardašīr pad sē xwadāy kerd ud ardašīr bābagān pad frazāmēnīd .</l>
<l n="41">šahrestān staxr ardawān ī pārsīgān-šā kerd .</l>
<l n="42">šahrestān dārāb-kird dārāy ī dārāyān kerd .</l>
<l n="43">šahrestān weh-šāpuhr šāpuhr ī ardāšīrān kerd .</l>
<l n="44">šahrestān gōr-ardasīr-xwarrah ardāšīr bābagān kerd .</l>
<l n="45">šahrestān tawwag humāy ī čihr-āzādān kerd .</l>
<l n="46">šahrestān ī Ohrmazd ardašīrān <interp>ud</interp> šahrestān ī rām-Ohrmazd Ohrmazd nēw šāphrān kerd .</l>
<l n="47">šahrestān šūs ud šūstar šīšīnduxt zan ī yazdgird šāpuhrān kerd čiyōn duxt ī rēš-galūdag yahūdagān-šā mād-iz ī wahrām ī gōr būd .</l>
<l n="48">šahrestān ī wandōy-šāpuhr ud šahrestān ī ērān-kerd-šāpuhr šapuhr ī ardašīrān kerd. u-š palābād nām nihād .</l>
<l n="49">šahrestān ī nahr-tīrag pad duš-xwadāyīh ī azdahāg pad šabestān kerd ud zēndān ī Ērān šahr būd zēndān aškān nām būd .</l>
<l n="50">šahrestān simrān Frēdōn ī ādwēnān kerd u-š maswar. simrān-šā ōzad u-š zamīg ī simrān abāz xwēsīh Page: 227 Ērān šahr āwurd u-š dašt tāzīg pad xwēsīh ud ābādīh bē ō baxt-hu-sraw ī tāzīg-šā dād paywand dārišn ī xwēš ray .</l>
<l n="51">šhrestān ī ārēst šāpuhr ī ardašīrān kerd .</l>
<l n="52">šahrestān ī asūr ud šahrestān ī weh-ardašīr [ardašīr] ī spandyādān kerd. u-š ōšag ī hagar marzbān gund-gar ud burg-gar pad war ī tāzīgān bē gumārd .</l>
<l n="53">šahrestān ī gay gizistag aleksandar ī flīpān kerd mānīšn ī yahūdān ānōh būd <interp>ī</interp> pad xwadāyīh <interp>ī</interp> yazdgird ī šāpuhrān nīd az xwāhišn ī šīšīnduxt ī-š zan būd .</l>
<l n="54">šahrestān ī ērān-āsān-kerd-kawād <interp>kawād</interp> pērōzan kerd .</l>
<l n="55">šahrestān ī aškar wahrām ī yazdgirdān kerd .</l>
<l n="56">šahrestān ī ādurbādagān ērān-gušnasp ī ādurbādagān spāhbed [kerd] .</l>
<l n="57">šahrestān ī wan wan ī gulaxšān kerd ud pad zanīh ō kay-kawād mad </l>
ud drubuštīh arwand-asp <interp>ī</interp> tūr ī brād-rōš ī karb pad ǰādūgīh kerd pānagīh ī gyān xwēš [p. 228] rāy .
<l n="58">pad kust ādurbādagān šahrestān ī ganzag frāsiyāg tūr kerd .</l>
<l n="59">šahrestān ī āmōγ zandīg ī purr-marg kerd. Zardušt ī Spitāmān az ān šahrestān būd .</l>
<l n="60">šahrestān ī bagdād abū-gāfar čiyōn-šān abū-dawānīg xwānd kerd .</l>
pad pērōzīh āwišt .
frazaft pad drōd šādīh rāmišn .
</body>